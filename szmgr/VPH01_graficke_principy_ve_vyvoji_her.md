---
title: "Grafické principy ve vývoji her (2024)"
description: "TODO"
---

> [!NOTE]
> Příprava a vývoj scény (grayboxing, zástupné modely (placeholders)). Lokální a globální modely nasvícení. Vykreslování založené na fyzikálních modelech (PBR). Techniky optimalizace výkonu vykreslování (úrovně detailů, řešení viditelnosti objektů (culling), MIP mapy).
> <br>
> _PB009, PA010, PA213, PV255_


## Příprava a vývoj scény

> [!NOTE]
> Poznámky o grayboxingu, iterování, modulárním workflow, atd. jsou z přednášky Lukáše Medka v rámci PV255. [^medek]

- **Iterace**\
  Práce v iteracích pomáhá:

  - udržet konzistenci,
  - mít přehled o objemu práce,
  - průběžně přídávat obsah a
  - šetřit čas.

- **Základní workflow**
  1. Modelování high-poly a low-poly modelů
  2. Unwrap
  3. Tvorba textur a materiálů
  4. Vypečení map (normály, bump, atd.)
  5. Aplikace shaderu v engine
  6. Optimalizace
- **Grayboxing**
  - Rychlý nástřel modelu / scény / prostředí.
  - Obrovská časová úspora při tvorbě assetů. Místo jejich finální podoby se používají placeholdery (obvykle šedé krabice).
  - Umožňuje implementovat mechaniky bez nutnosti čekat na assety.
  - Limituje odpad -- nevyužité assety -- při změnách nebo škrtech.
- **Modulární workflow**\
  Využití malého množství assetů pro vytvoření rozsáhlého prostředí. Nutná promyšlená preprodukce. [^modular]
- **Modulární textury**\
  Textury aplikovatelné na více modelů. Je potřeba na všechna využití myslet při vytváření textury.
- **Placeholders**\
  Zjednodušené / low-poly / koupené / kradené modely nebo šedé / oranžové / libovolné krabice, které jsou v pohodě pro prototyping, ale neměly by být ve finální hře.

## Modely nasvícení (illumination models)

- **Lokální osvětlení (local illumination) / direct lighting**\
  Berou v úvahu jen světlo, které dopadá přímo na daný bod/objekt. Neřeší okolní objekty, ani nepřímé osvětlení. Je založený na empirických znalostech o chování světla, spíš než simulaci fyzikálních zákonů.

  Patří sem Blinn-Phong, pomineme-li jeho ambientní složku.

- **Globální osvětlení (global illumination)**\
  Řeší nejen přímé osvětlení, ale i odrazy, lomy, průhlednost, stíny, atd.
- **Ambient illumination**\
  Aproximace globálního osvětlení pomocí konstantní ambientní barvy.
- **Ray tracing**\
  Metoda, kdy simulujeme paprsky světla vycházející ze zdroje světla a dopadající na scénu. Používá se jak k lokální tak globální iluminaci. Počítáme však jen to, co vidí kamera, jelikož posíláme paprsky skrze pixely. Pokud se kamera pohne, musíme znovu paprsky zpravidla počítat znovu.
- **Radiosity (metoda osvětlení)**\
  Metoda, kdy scénu rozdělíme na segmenty a simulujeme "přelévání" světla mezi segmenty. Je vypočetně náročné, ale nezávisí na pozici a směru kamery.

## Physically based rendering (PBR)

Physically based rendering (PBR) je způsob renderování, který se snaží co nejvíce aproximovat realitu pomocí fyzikálních modelů světla, stínů, materiálů, očí, atd. [^pv227-2022] Aproximuje efekty jako absorpci světla nebo jeho rozptyl pod povrchem objektů.

- **Absorption and scattering / absorpce a rozptyl**\
  Materiály mohou světlo buď absorbovat (v takovém případě jsou alespoň částěčně průhledné) nebo odrážet a rozptylovat (objekty jsou matné). Většina materiálů kombinuje oba efekty. Světlo se může rozpylovat i pod povrchem (subsurface scattering).
- **Reflection / odraz světla**\
  V nejjednodušším případě se úhel odrazu rovná úhlu dopadu. V realitě úhel odrazu však záleží na mnoha faktorech jako je i vlnová délka světla. Toto chování popisují Fresnelovy rovnice. Znamená to, že odraz má barvu. V praxi používáme Schlickovu aproximaci:

  ```math
  F_\text{Schlick}(F_0, L, N) = F_0 + (1 - F_0) \cdot (1 - L \cdot N)^5
  ```

  kde:

  - $F_0$ je Fresnelův odraz při úhlu 0 (dá se dohledat pro daný materiál),
  - $L$ je vektor směru světla,
  - $N$ je vektor normály povrchu.

  **Z určitého úhlu se povrchy, které normálně světlo odráží špatně, jeví jako zrcadla ([tanakawho](https://commons.wikimedia.org/w/index.php?curid=2138545))**

  ![width=300](./img/vph01_fresnel.jpg)

- **Refraction / lom světla**\
  Kovy světlo absorbují, v homogenních materiálech (např. sklo) pokračuje v jiném směru, a v heterogenních materiálech (např. kůži) se světlo rozptýlí a pak absorbuje. Lom světla popisuje Snellův zákon:

  ```math
  \frac{\sin \alpha_1}{\sin \alpha_2} = \frac{v_1}{v_2} = \frac{n_2}{n_1}
  ```

  kde:

  - $\alpha_1$ je úhel dopadu (angle of incidence),
  - $\alpha_2$ je úhel lomu (angle of refraction),
  - $v_1$ je rychlost šíření vlnění ve vnějším prostředí,
  - $v_2$ je rychlost šíření vlnění v prostředí objektu,
  - $n_1$ je index lomu vnějšího prostředí,
  - $n_2$ je index lomu prostředí objektu.

    ![width=500rem](./img/vph01_snell.svg)

- **Diffuse lighting**\
  Když všechno (neabsorbované) světlo opustí objekt ze stejného místa, kam dopadlo.

  ![width=500rem](./img/vph01_diffuse.png)

- **Subsurface scattering**\
  Když neabsorbované světlo opustí objekt z jiného místa, než kam dopadlo.

  ![width=500rem](./img/vph01_subsurface_scattering.png)

- **Microfacets / mikro-plošky**\
  Ne všechny objekty jsou ploché. Většina má nerovnosti, které jsou menší než pixel, ale větší než vlnová délka dopadajícího světla, proto je modelujeme nějakou pravděpodobností distribucí (např. Gaussovou).

  ![width=500rem](./img/vph01_microfacets.png)

  Existuje řada modelů chování microfacet, např. Cook-Torrance, Oren-Nayar, Ashnikmin-Shirley, Normalized Blinn-Phong, atd.

- **Geometrická atenuace**\
  Postupná ztráta "intenzity" paprsku v důsledku geometrie objektu.

  - **Shadowing** -- facety zastiňují jiné facety.
  - **Masking** -- facet nejde vidět, protože ho zastiňuje jiný facet.
  - **Interreflection** -- světlo se odráží mezi facety, než je odraženo zpátky ke kameře.

### Fyzikální věličiny radiometrie

- **Radiant energy / energie záření (Q)**\
  "Energy per one photon."

  Jednotka: Joule (J)

- **Radiant flux, radiant power / zářivý tok ($\Phi$)**\
  "Energy per second." Bezva na popisování síly světel jako jsou žárovky, plošná světla, atd.

  ```math
  \Phi = \frac{\partial Q}{\partial t}
  ```

  Jednotka: Watt (W) = J/s

- **Irradiance / ozářenost, ozáření (E)**\
  "Flux through area." Světlo dopadající na jednotku plochy. Kvadraticky se zmenšuje s rostoucí vzdáleností od zdroje. Bezva na popis vzdálených zdrojů jako je slunce.

  ```math
  E = \frac{\partial \Phi}{\partial A}
  ```

  Jednotka: Watt per square meter ($\frac{W}{m^2}$)

- **Radiosity / radiozita (radiometrická veličina) (J)**\
  Jako irradiance, ale je to světlo _vycházející_ z jednotky plochy.
- **Radiance / zář (L)**\
  "Flux through a cone of directions from an area." a nebo "Flux through an area from a cone of directions." Nezmenšuje se se zvětšující se vzdáleností od zdroje. Tohle měří senzory.

  ```math
  L = \frac{\partial^2 \Phi}{\partial A_\text{proj} \partial \omega}
  ```

  Jednotka: Watt per square meter per steradian ($\frac{W}{m^2 \cdot sr}$)

### Bidirectional Reflectance Distribution Function (BRDF)

Funkce popisující poměr mezi dopajícím a odraženým světlem na povrchu objektu.

```math
f(\vec{l}, \vec{v}) = \frac{\partial L_o(\vec{v})}{\partial E_i(\vec{l})}
```

_Povrch je nasvícen ze směru $\vec{l}$ s ozářením $\partial E(\vec{l})$. $\partial(L_o(\vec{v}))$ je odražená zář ve směru $\vec{v}$._

Udává pravděpodobnost, že světlo dopadající na povrch ze směru $\vec{l}$ bude odraženo ve směru $\vec{v}$.

Z pohledu teorie pravděpodobnosti / statistiky to ale není distribuční funkce ale spíš hustota pravděpodobnosti.

BRDF je řešena pomocí ray tracingu, radiosity, nebo nějakým hybridním řešením.

## Optimizalizace výkonu vykreslování

- **Level-of-detail (LOD) / úrovně detailů**\
  Čím větší vzdálenost, tím méně detailů. [^pv255-2022]

  Pro každý model máme hierarchii modelů s různým počtem polygonů. V závislosti na vzdálenosti od pozorovatele vybíráme vhodný LOD.

  ![width=500rem](./img/vph02_lod.png)

  Dají se vytvořit _manuálně_ i _automaticky_ (pomocí algoritmů pro mesh reduction / decimation).

- **Diskrétní LOD**\
  Existuje fixní počet variant meshe, mezi kterými se přepíná diskrétně. Nevýhodou je "popping" efekt.
- **Continous LOD**\
  Mezi variantami se nepřepíná "ráz naráz", ale postupně tak, že v jeden moment jsou vykresly dva LODy přes sebe a blendovány pomocí alpha kanálu.
- **Geomorphic LOD**\
  Redukuje popping postupnou "proměnnou" jednoho LODu na druhý odebíráním a přidáváním hran. Generuje approximované mezistavy.

  **Geomorphing by [Sirotk](https://commons.wikimedia.org/w/index.php?curid=24515584)**

  ![width=500rem](./img/vph02_geomorphing.png)

- **Hierarchical LOD**\
  Seskupuje objekty ve scéně do hierarchie a zjednodušuje celé skupiny objektů najednou. Vede k lepšímu výkonu.
- **Texture filtering**\
  Popisuje, jakým způsobem se pixely textury (texely) mapují na pixely obrazovky / daného polygonu. [^texture-mapping]

  Součástí problému je potřeba odhadnout, jak velkou plochu polygon zabere na obrazovce.

- **Mipmapy**

  > multum in parvo -- mnoho v malém prostoru

  V zásadě LOD na texturách. Z velikosti $\delta$ otexturovaného polygonu je LOD $D = \log_2(\max(\delta, 1))$. Výsledek je získán interpolací mezi LODy $\lfloor D \rfloor$ a $\lceil D \rceil$.

  Mimojiné je to tedy přístup k texture filteringu, kdy aproximujeme velikost polygonu pomocí čtverce daného úrovní mipmapy.

  **Separate color channels of a mipmapped texture by [Phorgan1](https://commons.wikimedia.org/w/index.php?curid=27311755)**

  ![width=300rem](./img/vph02_mipmaps.png)

  > [!TIP]
  > Jak je patrné z obrázku výše, chytrým uložením je mipmapovaná textura jen o 33 % větší než původní textura. (Nová má velikost $\frac{4}{3}$ té staré.)

- **Shaderové / GPU optimalizace**\
  Existuje řada nástrojů, které umožňují debugovat a optimalizovat GPU:

  - _V Unity:_ Rendering Statistics, Frame Debugger
  - _nVidia Nsight:_ obecné debuggování GPU
  - _Intel Graphics Performance Analyzers:_ obecné debuggování GPU
  - _RenderDoc:_ debuggování OpenGL, DirectX a Vulkan

- **Object culling / ostřelování objektů**\
  Nalézání podmnožiny objektů ve scéně, která může být vynechána, aniž by viditelně ovlivnila výsledný obraz. Počítání přesné viditelnosti je příliš náročné, proto se používají aproximace známé jako _potentially visible set_ (PVS). [^pa010-2021]
- **Back-face culling**\
  Vykreslování pouze předních stran polygonů.
- **View frustum culling**\
  Vykreslování pouze objektů, které jsou v zorném poli kamery.
- **Occlusion culling**\
  Vykreslování pouze objektů, které nejsou zakryty jinými objekty.

  ![width=500rem](./img/vph02_occlusion_culling.png)

- **Portal culling**\
  Užitečné, pokud máme statickou scénu, kde jsou některé části viditelné jen z některých jiných částí (např. místnosti v domě). Část dat potřebných pro odstřel tak může být předpočítána.

  ![width=49.5%](./img/vph02_portal_culling_1.png)
  ![width=49.5%](./img/vph02_portal_culling_2.png)

- **Obecné zásady**
  - Nevykreslovat co není nutné (zahazovat na CPU, využívat předchozí snímky)
  - LODovat
  - Batching (Unity) -- shlukovat geometrie a vykreslovat naráz
  - Instancing -- vykreslovat vícero instancí stejného objektu naráz
  - Minimalizovat počet materiálů (např. spojováním textur).
  - Vypéct všechni nedynamické (statická světla, stíny, atd.)


[^medek]:: [Lukáš Medek (CBE), Základní postupy při tvorbě assetů a herního vizuálu](++http://decibel.fi.muni.cz/pv255/2018/slides/PV255_-_06_-_Zakladni_postupy_pri_tvorbe_assetu_a_herniho_vizualu.pdf++)
[^modular]:: http://wiki.polycount.com/wiki/Modular_environments
[^pv227]: [PV227 GPU Rendering (podzim 2022)](https://is.muni.cz/auth/el/fi/podzim2022/PV227/)
[^pv255]: [Chmelík, PV255 Game Development I](https://is.muni.cz/auth/el/fi/podzim2022/PV255/um/)
[^texture]: [Wikipedia: Texture mapping](https://en.wikipedia.org/wiki/Texture_mapping)
[^pa010]: [Byška, Furmanová, Kozlíková, Trtík: PA010 Intermediate Computer Graphics (podzim 2021)](https://is.muni.cz/auth/el/fi/podzim2021/PA010/um/)
