---
title: "Lokální a globální modely osvětlení"
description: "TODO"
---

> [!NOTE]
> Blinn-Phongův osvětlovací model, BRDF, sledování paprsků, radiosita, fotonové mapy, participující média. Vykreslování založené na fyzikálních modelech (PBR). Osvětlení založené na obrázku (IBL).
> <br>
> _PB009, PV227, PA010, PA213_


- **Lokální osvětlení (local illumination) / direct lighting**\
  Berou v úvahu jen světlo, které dopadá přímo na daný bod/objekt. Neřeší okolní objekty, ani nepřímé osvětlení. Je založený na empirických znalostech o chování světla, spíš než simulaci fyzikálních zákonů.

  Patří sem Blinn-Phong, pomineme-li jeho ambientní složku.

- **Globální osvětlení (global illumination)**\
  Řeší nejen přímé osvětlení, ale i odrazy, lomy, průhlednost, stíny, atd.
- **Ambient illumination**\
  Aproximace globálního osvětlení pomocí konstantní ambientní barvy.

## Blinn-Phongův osvětlovací model

Blinn-Phongův osvětlovací model je velice jednoduchý model osvětlení, který se skládá ze tří složek: ambientní, difuzní a spekulární. [^pb009-io]

![width=600](./img/pgv07_phong_overview.png)

### Ambientní osvětlení

Ambientní světlo dopadá na celý povrch rovnoměrně nerávisle na jeho pozici a orientaci. Pokud vykreslíme pouze ambient, dostáváme siluetu objektu.

![width=300](./img/pgv07_phong_ambient1.png)
![width=200](./img/pgv07_phong_ambient2.png)

### Difuzní osvětlení

Difuzní osvětlení je závislé na úhlu $\alpha$ mezi normálou povrchu a vektorem ke světlu (ne na pozici kamery). Čím více je objekt kolmý na světlo, tím je v daném bodě jasnější (tím více světla absorbuje).

![width=600](./img/pgv07_phong_diffuse1.png)
![width=500](./img/pgv07_phong_diffuse2.png)
![width=300](./img/pgv07_phong_diffuse3.png)

### Spekulární osvětlení

Spekulární osvětlení vytváří odlesky na povrchu objektu. Je závislé na úhlu $\beta$ mezi vektorem ke světlu a vektorem ke kameře.

![width=600](./img/pgv07_phong_specular1.png)
![width=500](./img/pgv07_phong_specular2.png)
![width=300](./img/pgv07_phong_specular3.png)

### Všechno dohromady

Pokud spojíme dohromady ambientní složku a pro každé světlo i difuzní a spekulární složku, dostaneme výslednou barvu pixelu.

$C=A+\sum_{i=1}^{n} (D_i + S_i)$

A pokud dosadíme i konkrétní vzorce dostaneme následující rovnici:

![width=600](./img/pgv07_phong_equation.png)

Uvedené podmínky jsou v rovnici pro odstranění odlesků na zadní straně objektu.

## Bidirectional Reflectance Distribution Function (BRDF)

Funkce popisující poměr mezi dopajícím a odraženým světlem na povrchu objektu.

```math
f(\vec{l}, \vec{v}) = \frac{\partial L_o(\vec{v})}{\partial E_i(\vec{l})}
```

_Povrch je nasvícen ze směru $\vec{l}$ s ozářením $\partial E(\vec{l})$. $\partial(L_o(\vec{v}))$ je odražená zář ve směru $\vec{v}$._

Udává pravděpodobnost, že světlo dopadající na povrch ze směru $\vec{l}$ bude odraženo ve směru $\vec{v}$.

Z pohledu teorie pravděpodobnosti / statistiky to ale není distribuční funkce ale spíš hustota pravděpodobnosti.

BRDF je řešena pomocí ray tracingu, radiosity, nebo nějakým hybridním řešením.

## Ray tracing (sledování paprsků)

Metoda, kdy simulujeme paprsky světla vycházející ze zdroje světla a dopadající na scénu. Používá se jak k lokální tak globální iluminaci. Počítáme však jen to, co vidí kamera, jelikož posíláme paprsky skrze pixely. Pokud se kamera pohne, musíme znovu paprsky zpravidla počítat znovu.

Obecný postup:

1. Vystřelíme paprsek z kamery do scény (_primary ray_).
2. Detekujeme kolizi s objektem ve scéně.
3. V daném bodě vystřelíme paprsky ke každému světlu ve scéně (_shadow ray_).
4. Pro každý paprsek zjistíme, jestli protnul nějaký objekt (stín), nebo ne (spočítáme osvětlení, např. pomocí Blinn-Phonga a připočteme ho k akumulovanému světlu, co už máme).
5. Z bodu vystřelíme odražený a refraktovaný paprsek (_secondary rays_) a rekurzivně pokračujeme od bodu 2.

![width=500](./img/pgv07_raytracing.png)

Typicky se pro realističnost hodnoty po prvním odražení zmenšují. Využívá se k tomu tzv. Fresnel-Schlickova aproximace (viz. dál).

- **Snellův zákon**\
  Když světlo přechází z jednoho prostředí do druhého, mění se jeho rychlost a tím i směr. Snellův zákon popisuje, jak se mění úhel světla při průchodu mezi dvěma prostředími.

  Index refrakce $n$ je poměr rychlosti světla ve vakuu a rychlosti světla v daném prostředí. Pro vzduch je to 1, pro vodu 1.33, pro sklo 1.5, atd.

  $frac{\sin \alpha'}{\sin \alpha} = \frac{n_1}{n_2}$

  ![width=300](./img/pgv07_snell.png)

## Radiosity (metoda osvětlení)

Metoda, kdy scénu rozdělíme na malé segmenty plochy a simulujeme "přelévání" světla mezi segmenty. Je vypočetně náročné, ale nezávisí na pozici a směru kamery. Počítáme pouze difuzní osvětlení. Řešíme pomocí soustavy lineárních rovnic iterativně (např. Gauss-Seidel).

$KB = E$

Vytvoříme matici $K$, kde $K_{ij}$ je množství světla, které se přelilo z segmentu $i$ do segmentu $j$ (form faktor $K_{ij} = F_{ij}$). Zároveň máme vektor $E$, který určuje emitované světlo v každém segmentu. Výsledný vektor $B$ je vektor světla v každém segmentu.

Výhodou je, že se dá použít pro scény, kde se pohybuje kamera bez nutnosti přepočítávat. Zároveň funguje pro plošné světelné zdroje. Nevýhodou je obrovská paměťová náročnost a složitost výpočtu. Zároveň vypočítáváme pouze difuzní osvětlení.

![width=500](./img/pgv07_radiosity.png)

## Fotonové mapy

Fotonová mapa je kombinace dvou předchozích metod: ray tracing a radiosity. Nejprve trasujeme fotony od světla (náhodný směr, součet energií by měl odpovídat energii světla) na objekty ve scéně a ukládáme informace o dopadu (_radiosity map_). Poté trasujeme paprsky od kamery, pro každý paprsek hledáme nejbližší foton a podle něj určujeme barvu pixelu.

Narozdíl od Raytracingu a Radiosity dokáže Photon maping simulovat i náročné efekty, jako je color bleed, nebo _caustics_ (efekt, kdy se svělo lomí typicky na hladině vody, nebo ve sklenici a vytváří místa s intenzivnějším a méně intenzivním světlem).

![width=600](./img/pgv07_photonmap.png)

## Participující média

Participující média jsou média, která nejsou zcela průhledná, ale nejsou ani zcela matná. Jsou to např. mlha, kouř, nebo atmosféra. Osvětlení v participujících médiích je založeno na tom, že světlo se rozptyluje a absorbuje. Výsledná barva je tedy kombinací barvy objektu a barvy média.

## Physically based rendering (PBR)

Physically based rendering (PBR) je způsob renderování, který se snaží co nejvíce aproximovat realitu pomocí fyzikálních modelů světla, stínů, materiálů, očí, atd. [^pv227-2022] Aproximuje efekty jako absorpci světla nebo jeho rozptyl pod povrchem objektů.

- **Absorption and scattering / absorpce a rozptyl**\
  Materiály mohou světlo buď absorbovat (v takovém případě jsou alespoň částěčně průhledné) nebo odrážet a rozptylovat (objekty jsou matné). Většina materiálů kombinuje oba efekty. Světlo se může rozpylovat i pod povrchem (subsurface scattering).
- **Reflection / odraz světla**\
  V nejjednodušším případě se úhel odrazu rovná úhlu dopadu. V realitě úhel odrazu však záleží na mnoha faktorech jako je i vlnová délka světla. Toto chování popisují Fresnelovy rovnice. Znamená to, že odraz má barvu. V praxi používáme Schlickovu aproximaci:

  ```math
  F_\text{Schlick}(F_0, L, N) = F_0 + (1 - F_0) \cdot (1 - L \cdot N)^5
  ```

  kde:

  - $F_0$ je Fresnelův odraz při úhlu 0 (dá se dohledat pro daný materiál),
  - $L$ je vektor směru světla,
  - $N$ je vektor normály povrchu.

  **Z určitého úhlu se povrchy, které normálně světlo odráží špatně, jeví jako zrcadla ([tanakawho](https://commons.wikimedia.org/w/index.php?curid=2138545))**

  ![width=300](./img/vph01_fresnel.jpg)

- **Refraction / lom světla**\
  Kovy světlo absorbují, v homogenních materiálech (např. sklo) pokračuje v jiném směru, a v heterogenních materiálech (např. kůži) se světlo rozptýlí a pak absorbuje. Lom světla popisuje Snellův zákon:

  ```math
  \frac{\sin \alpha_1}{\sin \alpha_2} = \frac{v_1}{v_2} = \frac{n_2}{n_1}
  ```

  kde:

  - $\alpha_1$ je úhel dopadu (angle of incidence),
  - $\alpha_2$ je úhel lomu (angle of refraction),
  - $v_1$ je rychlost šíření vlnění ve vnějším prostředí,
  - $v_2$ je rychlost šíření vlnění v prostředí objektu,
  - $n_1$ je index lomu vnějšího prostředí,
  - $n_2$ je index lomu prostředí objektu.

    ![width=500rem](./img/vph01_snell.svg)

- **Diffuse lighting**\
  Když všechno (neabsorbované) světlo opustí objekt ze stejného místa, kam dopadlo.

  ![width=500rem](./img/vph01_diffuse.png)

- **Subsurface scattering**\
  Když neabsorbované světlo opustí objekt z jiného místa, než kam dopadlo.

  ![width=500rem](./img/vph01_subsurface_scattering.png)

- **Microfacets / mikro-plošky**\
  Ne všechny objekty jsou ploché. Většina má nerovnosti, které jsou menší než pixel, ale větší než vlnová délka dopadajícího světla, proto je modelujeme nějakou pravděpodobností distribucí (např. Gaussovou).

  ![width=500rem](./img/vph01_microfacets.png)

  Existuje řada modelů chování microfacet, např. Cook-Torrance, Oren-Nayar, Ashnikmin-Shirley, Normalized Blinn-Phong, atd.

- **Cook-Torrance model**\
  Cook-Torrance je osvětlovací model založený na mikrofacetách. Materiál má jeden parametr, který určuje, jak moc je povrch hrubý ($0 \leq m \leq 1$).
- **Geometrická atenuace**\
  Postupná ztráta "intenzity" paprsku v důsledku geometrie objektu.

  - **Shadowing** -- facety zastiňují jiné facety.
  - **Masking** -- facet nejde vidět, protože ho zastiňuje jiný facet.
  - **Interreflection** -- světlo se odráží mezi facety, než je odraženo zpátky ke kameře.

### Fyzikální věličiny radiometrie

- **Radiant energy / energie záření (Q)**\
  "Energy per one photon."

  Jednotka: Joule (J)

- **Radiant flux, radiant power / zářivý tok ($\Phi$)**\
  "Energy per second." Bezva na popisování síly světel jako jsou žárovky, plošná světla, atd.

  ```math
  \Phi = \frac{\partial Q}{\partial t}
  ```

  Jednotka: Watt (W) = J/s

- **Irradiance / ozářenost, ozáření (E)**\
  "Flux through area." Světlo dopadající na jednotku plochy. Kvadraticky se zmenšuje s rostoucí vzdáleností od zdroje. Bezva na popis vzdálených zdrojů jako je slunce.

  ```math
  E = \frac{\partial \Phi}{\partial A}
  ```

  Jednotka: Watt per square meter ($\frac{W}{m^2}$)

- **Radiosity / radiozita (radiometrická veličina) (J)**\
  Jako irradiance, ale je to světlo _vycházející_ z jednotky plochy.
- **Radiance / zář (L)**\
  "Flux through a cone of directions from an area." a nebo "Flux through an area from a cone of directions." Nezmenšuje se se zvětšující se vzdáleností od zdroje. Tohle měří senzory.

  ```math
  L = \frac{\partial^2 \Phi}{\partial A_\text{proj} \partial \omega}
  ```

  Jednotka: Watt per square meter per steradian ($\frac{W}{m^2 \cdot sr}$)

## Image-based lighting (IBL)

> [!NOTE]
> Tahle část otázky by si možná zasloužila rozšířit, ale bohužel tomu víc nerozumím :D


IBL využívá envitornmentálních textur (HDR CubeMap, ...) pro vyhodnocení světla z každého směru scény.

Pro výpočet difuzního osvětlení musíme matematicky spočítat integrál nad celým povrchem sféry (hemisféry) okolo bodu, který chceme osvětlit a pro každý směr světla z envitornmentální textury spočítat osvětlení. V praxi to provedeme výpočtem několika vzorků a jejich průměrem.

Pro výpočet spekulárního osvětlení se používá zrcadlový vektor a Fresnelova rovnice. Chování materiálu popisuje Cook-Torrance model materiálu.

![width=600](./img/pgv07_ibr.png)


[^pv227]: [PV227 GPU Rendering (podzim 2022)](https://is.muni.cz/auth/el/fi/podzim2022/PV227/)
[^pb009]: [Interaktivní osnova PB009 by xrosecky](https://is.muni.cz/auth/el/fi/jaro2023/PB009/index.qwarp)
